İşbu sözleşme ile düzenlenen karşılıklı hak ve yükümlülükler “Barbaros Mahallesi Bahar Sokak, 
Bahar Sitesi A10 Blok Daire 6 ÜSKÜDAR/İSTANBUL” adresinde mukim “MAYAACADEMIA 
HIZLI OKUMA TEKNİKLERİ TİCARET ANONİM ŞİRKETİ” 
(bundan sonra “MayaAcademia A.Ş.” olarak anılacaktır) ile MayaAcademia Nöro Dikkat Windows 
tabanlı uygulamasından sözleşmede belirtilen koşullar dâhilinde yararlanan kullanıcının üyelik kaydını 
tamamladığında bu anlaşmayı okuyup anladığını ve kabul ettiğini elektronik olarak onaylaması ile 
yürürlüğe girer.

MADDE 2-TANIMLAR
Aşağıdaki tanımlamalar, işbu sözleşme kapsamında atıfta bulunulacak tanımlamalar olup, 
açıklanan anlamlar çerçevesinde kullanılacaktır.
2.1. Uygulama: “ITS MY BABY” isimli mobil uygulama, tüm mobil cihazlarda çalışan mobil 
uygulama yazılımını ve bu yazılım ile bağlantılı olarak oluşturulan ürün ve hizmetlerin 
sunulduğu tüm sanal gerçeklik mecralarını ifade etmektedir.
2.2. Kullanıcı/Üye: Uygulamaya işbu sözleşmede belirlenen yöntemlerle kayıt olup uygulama
tarafından sunulan ürün ve hizmetlerden işbu sözleşmede belirtilen koşullar dâhilinde 
yararlanan kişileri ifade etmektedir.
2.3. Alıcı: Uygulamaya işbu sözleşmede belirlenen yöntemlerle kayıt olup uygulama 
tarafından sunulan ürünlerden işbu sözleşmede belirtilen koşullar dâhilinde yararlanan
ve mesafeli satış sözleşmesi kapsamında ürün satın alan kişileri ifade etmektedir.
2.4. Sisteme Erişim Araçları: Kullanıcının hesabını yönetim sayfası, uygulamaya erişim
sağlayan kullanıcı adı,şifre, kod, parola gibi yalnızca Kullanıcının bilgisinde olan bilgileri
ifade etmektedir.
2.5. Hizmetler: ITS MY BABY uygulaması içerisinde kullanıcıların işbu sözleşme içerisinde
tanımlı olan ve sözleşmenin 6. Maddesinde yer alan hizmetleri gerçekleştirmelerini 
sağlamak amacıyla ortaya konulan tüm iş ve işlemleri ifade etmektedir.
2.6. İletişim Kanalları: Anında bildirim, e-posta, sms, mms, telefon ile bildirim gibi iletişim
mecralarını ifade etmektedir.
2.7. Uygulama Bilgilerim Ekranı/ Portal: Kullanıcının uygulama kapsamında yer alan 
hizmetlerden yararlanabilmesi için gerekli işlemleri gerçekleştirebildiği, kişisel bilgilerini ve 
uygulama bazında kendisinden talep edilen bilgilerini girdiği, sadece kullanıcı tarafından
belirlenen kullanıcı adı ve şifre ile erişilebilen kullanıcıya özel web sayfasını ifade etmektedir.
2.8. Kişisel bilgiler/ Gizli Bilgiler: kişi adı/soyadı, adres, telefon numarası, e-posta adresi ve
kullanıcıyı tanımlamaya yönelik her türlü bilgiyi ifade etmektedir.
2.9. Ürün: Kullanıcıların uygulamaya yükledikleri yazılı ve/veya görsel içeriklerden oluşan ve 
kişiye özel tasarlanan albümü ifade etmektedir

MADDE 3- KONU VE KAPSAM
İşbu sözleşmenin konusu; ITS MY BABY uygulamasında mevcut olan ve/veya ileride 
Medizane A.Ş. tarafından sunulacak tüm ürün ve hizmetlerin, bu ürün ve hizmetlerden
yararlanma şartları ile tarafların iş bu sözleşme çerçevesinde karşılıklı hak ve 
yükümlülüklerinin belirlenmesidir.

MADDE 4- ÜYELİK VE KULLANIM ŞARTLARI
4.1. Mobil uygulamadan yararlanmak isteyen kişiler, uygulama bilgilerim ekranında
var olan formu doldurarak ve/veya Facebook hesapları ile bağlanarak uygulamaya 
üye olabilirler." Kullanıcılar,
uygulamaya e-posta/Kullanıcı adı ve şifre ile giriş yapabileceklerdir.
4.2. Reşit olmayan veya tüzel kişi üyeler için tüzel kişiyi temsil ve ilzam etmeye yetkili
olmayan kişiler kanalıyla yapılan başvurular, herhangi bir şekilde tespit edildiği 
takdirde kayıt işlemlerini tamamlamış olsa dahi "Kullanıcının" doğurduğu haklardan
yararlanamazlar. Aksi yöndeki talep ve işlemler ile oluşabilecek zararlar 
Medizane A.Ş.’nin sorumluğunda değildir.
4.3. Uygulamaya üye olabilmek için kullanıcının, Medizane A.Ş. tarafından geçici olarak
üyelikten uzaklaştırılmamış veya üyeliği süresiz olarak yasaklanmamış olması 
gerekmektedir. 
Yukarıda belirtildiği gibi Medizane A.Ş. tarafından işbu sözleşme'nin 5.1. numaralı maddesi
uyarınca geçici olarak üyelikten uzaklaştırılmış veya üyeliği süresiz olarak yasaklanmış olan
kişilerin kayıt işlemlerini tamamlamış olmaları uygulamaya üyelik hakkı kazanma sonucunu
doğurmayacak ve bu nedenle oluşabilecek zararlardan Medizane A.Ş. sorumlu olmayacaktır.

